Le catacombe dei frati cappuccini
Siamo a Palermo,
nei sotterranei del convento
dei cappuccini
vegliano passeggieri imprigionati
dentro nicchie di vetro,
il tempo incatenato dall'inganno
dell'arte umana
scopre a visitatori ammutoliti
le grida imbalsamate.
Il silenzio potente
di labbra senza voce
strappa lacrime mute agli occhi accesi.
Gli occhi spenti
guardano profondamente forte,
fanno sentire brividi di ghiaccio,
accendono pensieri
più profondi del buio dei misteri.
Poveri morti corpi inginocchiati
davanti alle lusinghe della vita
con le mani sospese ad implorare
una goccia di luce...
